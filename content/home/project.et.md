---
locale: et
id: projectPresentation
title: AWA - AgriAdapt kohanemise veebirakendus
hrefAfter: "#quizPresentation"
order: 0
---

Kliimamuutused on üks peamisi väljakutseid, millega maailm ja eriti põllumajandussektor silmitsi seisavad. Kui mõned kliimamuutused võivad olla kasulikud osadele Euroopa põllumajanduspiirkondadele, siis enamik muutusi on siiani olnud negatiivse mõjuga ja rohkem just sellistes piirkondades, mis juba varem kannatasid keskkonnaseisundi halva olukorra pärast. Euroopa põllumehed peavad kohanema muutuva kliimaga ja võtma kasutusele sellised meetmed, mis tagaksid ettevõtte hea tootlikkuse ka tulevikus. Haavatavuse vähendamiseks kliimamuutustega tuleb kõigepealt koostada kohanemisplaan, mis tagaks ettevõtete kestliku arengu.

Just sellises kontekstis sündis Euroopa projekt AgriAdapt, mida toetas Euroopa Komisjoni programm LIFE. See ühendab Prantsusmaa, Hispaania, Saksamaa ja Eesti partnereid, kes esindavad nelja piirkonda, mis on seotud erinevate kliimariskidega.

![alt text](https://res.cloudinary.com/solagro/image/upload/v1582789041/homepage/4_Estonien_yhuamv.jpg "El pollumaa ja kliimamuutuste riskid")

Projekti AgriAdapt eesmärk on: hinnata Euroopa peamiste põllumajandussüsteemide haavatavust kliimamuutuste suhtes; kuid pakkuda välja ka jätkusuutlikke kohanemiskavasid, mis võimaldaksid neil süsteemidel muutuda vastupidavamaks. Antud AgriAdapt’i kohanemise veebirakenduse eesmärk on välja tuua 4 riigi enam kui 120 pilootfarmi seire peamised tulemused, jagades neid suurema hulga kasutajatega Euroopas. Veebirakenduse 3 järjestikku moodulit peaksid suurendama kasutajate agroklimaatilisi teadmisi ja toetama põllumajanduse muutumist vastupidavamaks kliimamuutustele.

